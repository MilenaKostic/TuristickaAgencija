# TuristickaAgencija

Osnovne akademske studije Primenjeno softversko inženjerstvo Baze podataka 2
Obaveza D


Potrebno je specificirati, modelovati i implementirati rešenje za rad nad podacima iz odabranog realnog domena, pri čemu implementirano rešenje treba da obuhvati bazu podataka i grafičku korisničku aplikaciju koja koristi tu bazu podataka.

Potrebno je da budu pripremljeni sledeći elementi:


•	Specifikacija – tekstualna specifikacija rešenja, koja sadrži informacije potrebne za razvoj šeme baze podataka posvećene podacima iz odabranog realnog domena i opis funkcionalnih zahteva pretežno posvećenih radu nad podacima iz baze podataka pomoću aplikacije;

•	ER šema baze podataka – ER dijagram razvijen na osnovu pripremljene specifikacije;

•	Relaciona šema baze podataka – relaciona šema baze podataka dobijena manualnim prevođenjem pripremljene ER šeme baze podataka;

•	Aplikacija – grafička korisnička aplikacija koja omogućava zaokružen rad nad podacima, pri čemu su zadovoljeni funkcionalni zahtevi i podržane operacije čitanja, unosa, izmene i brisanja podataka iz relacione baze podataka nad pripremljenom šemom;

•	Procedura – smislena procedura za bazu podataka s osloncem na spajanje više tabela, upotrebu agregacionih operacija i primenu kursora;

•	Funkcija – složena smislena funkcija za bazu podataka;

•	Triger – složeni smisleni triger (okidač) za bazu podataka;

•	Indeks  – formiran i prikladno upotrebljen indeks u okviru baze podataka.

Potrebno je ispoštovati posebna ograničenja:
•	Sve tražene elemente treba pripremiti u elektronskom obliku.

•	Specifikacija je predmet posebne početne provere i potrebno je za nju dobiti načelno odobrenje od odgovarajućeg nastavnog lica.

•	Specifikacija po svom obimu i sadržaju treba da bude takva da odgovarajuća ER šema baze podataka obuhvata barem sedam regularnih tipova entiteta i odgovarajuće tipove poveznika, dok je od složenijih koncepata gerunda, Id-zavisnosti i IS-A hijerarhije potrebno smisleno primeniti barem dva.

•	Relaciona šema baze podataka treba da zadovolji uslove treće normalne forme (3NF).

•	Potrebno je formirati test podatke nalik realnim.

Očekivano je da budu upotrebljene sledeće tehnologije:
•	sistem za upravljanje bazama podataka Microsoft SQL Server;
•	okruženje za razvoj aplikacije Microsoft Visual Studio;
•	programski jezik C#.

